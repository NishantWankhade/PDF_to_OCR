सूत्र साहित्य भारतीय वाङ्मय का एक अनूठा वर्ग है और इसकी विशेषता
है इसकी अनोखी शैली । वैदिक साहित्य में सूत्रों का काल अध्ययन और चिन्तन
की एक परम्परा का प्रतिनिधि है और भारतीय साहित्य में इसका महत्वपूर्ण
स्थान है। यह वैदिक साहित्य को परवर्ती संस्कृत साहित्य से जोड़ने वाली श्रृंखला
है। जैसा कि माक्स म्यूल्लेर ने कहा है इन सूत्रों की शैली का परिचय उसी
व्यक्ति को मिल सकता है जिसने इन्हें समझने का प्रयत्न किया है और इनका
शाब्दिक अनुवाद तो संभव हो ही नहीं सकता। सूत्र का अर्थ है धागा और सूत्रों
में छोटे, चुस्त, अर्थगर्भित वाक्यों को मानों एक धागे में पिरोकर रखा जाता है।


से भरा हुआ दृष्टिकोण | वैदिक काल में धर्मसूत्रों से पूर्व ही शुद्र इच्छानुसार पीटा
और मारा जाने वाला तथा केवल सेवावृत्ति में नियुक्त किया जाने वाला
(यथाकामवध्यः, कामोत्ताप्यः, अन्यस्य प्रेष्यः) । बताया गया है। उसके जीवन की
यह नगण्य स्थिति धर्मशस्त्रों में और भी अधिक तुच्छ बन जाती है और वह
अपने समूचे अधिकारों से वंचित होकर दास मात्र बन कर रह जाता है। पिछले पृष्ठों
में इस बात पर प्रकाश डाला चुका है कि पाप और प्रायश्चित्त, दण्ड और अपराध,
अशौच तथा यौनविषयक नैतिकता के संबन्ध में शूद्र के प्रति कितना अन्याय
बरता जाता था । गौतमधर्मसूत्र २ १ ६४ में शूद्र का यही धर्म बताया गया
है कि वह उच्चवर्णों के लोगों की सेवा करे, द्विजातियों का झूठा भोजन करे और
उन्हीं के लिए धन का संचय करे । " तदर्थोऽस्य निश्वयः स्यात् ।" वह कभी भी
उच्चवर्ण के समकक्ष होने का साहस न करे। उनके समान मार्ग पर न चले और
उनसे बात भी न करे। उनके समान आसन पर बैठने के लिए उसे कठोर दण्ड
मिलने का विधान है। इसी प्रकार वह यदि ब्राह्मण का अपमान करता है तो
उसकी जीभ, या प्रहार करता है तो शरीर का अंग ही काट देने का दण्ड है 1
जब कि इन्हीं अपराधों के लिए ब्राह्मण को कोई दण्ड नहीं । शूद्र की पत्नी के साथ
उच्चवर्ण के लोग व्यभिचार करें तो उससे केवल कुछ प्रायश्चित्त करना था किन्तु


गौतमीय महातन्त्र में तीन शब्द हैं— गौतम, महा एवं तन्त्र । इन तीनों शब्दों
में से प्रथमतः प्राप्त 'गौतम' शब्द सप्तर्षियों में अन्यतम और अविस्मरणीय एवं
ब्रह्मा के मानस पुत्रों में से अन्यतम महर्षि गौतम का बोधक है। इन्होंने कठिन तपस्या
करने के उपरान्त अनेक शास्त्रों का प्रणयन किया था। भारतीय षड्दर्शन में
न्यायदर्शन के प्रणेता महर्षि गौतम ही हैं। इसके अतिरिक्त धर्मशास्त्र, सूत्र, स्मृतिग्रन्थों
का भी इन्होंने प्रणयन किया है। महान् योगी गौतम सदा समाहितचित्त रहते थे। कहीं
आने-जाने में उन्हें कोई कठिनाई नहीं थी; क्योंकि उनके चरण ही उनके लिये नेत्र
का कार्य करते थे । इसीलिये उनकी ख्याति 'अक्षपाद' नाम से थी। श्रीमद्देवीभागवत
