
श्री वल्लभ डोंगरे भोपाल द्वारा 980 से पवारी बोली -भाषा के संरक्षण एवं संवर्धन हेतु कार्य किया जा रहा है। "सुखवाड़ा" त्रैमासिक पत्र में भी पवारी बोली-भाषा की कई रचनाएं प्रकाशित की गई हैं। बाद में "सुखवाड़ा" मासिक कर दिया गया जिसके द्वारा पवारी शब्दकोश, पवारी मुहावरे, पवारी लोकोक्तियाँ, पवारी कहावतें, पवारी पहेलियाँ और पवारी बोली-भाषा और संस्कृति पर केंद्रित कई पुस्तकें प्रकाशित की गई हैं। अब "सुखवाड़ा" दैनिक कर दिया गया है जो पवारी बोली भाषा और संस्कृति के संरक्षण संवर्धन हेतु प्रतिबद्ध है।

बोली-भाषा के उन्नयन हेतु सार्थक कदम उठाए गए हैं। उनके इस विचार को श्री लखन सिंह कटरे जी द्वारा प्रोत्साहित- पुण्पित किया जा रहा है। श्री तुफान सिंह पारधी द्वारा पवारी बोली में पीएचडी और अन्य शोध कार्य किए जा रहे हैं। डॉक्टर शारदा कौशिक द्वारा पवारी बोली पर शोध किया गया है। पुष्पक देशमुख मुलताई पवारी लोकगीत पर केंद्र सरकार द्वारा फेलोशिप प्रदान की गई है।

पवारी बोली- भाषा के प्रमुख रचनाकारों में स्व डॉक्टर नाथूराम कालभोर आगरा, स्व श्री मुन्ना लाल देवासे भंडारा, स्व श्री विट्ठटल नारायण चौधरी नागपुर, स्वर्गीय श्री गोपीनाथ कालभोर खंडवा,श्री जयपाल पटलेजी नागपुर,श्री मनराज पटले, डॉक्टर ज़ानेश्वर टेंभरे जी नागपुर, श्री लखनसिंह कटरे तिरोड़ा, श्री देवेंद्र चौधरी तिरोड़ा, श्री वल्लभ डोंगरे भोपाल,डॉक्टर शारदा कौशिक मुलताई,श्रीमती पार्वती बाई देशमुख नागपुर, डॉक्टर तुफान सिंह पारधी, श्री शेखराम येलेकर, श्री रणदीप बिसने, श्री पालिकचंद बिसने,श्री देवेंद्र रहांगडाले, श्री आशिष अंबुले,श्री गुसाई गिरारे पांढुर्णा,श्री तुकाराम किंकर पांदुर्णा, श्री युवराज हिंगवे सौंसर ,श्री परसराम परिहार छिंदवाड़ा आदि प्रमुख हैं।