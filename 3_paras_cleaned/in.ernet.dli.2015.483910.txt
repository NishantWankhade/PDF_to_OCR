इस ग्रन्थ में उन सभी शिक्षा शाखियों और शिक्षाक प्रयोगका
विस्तृत विवरण है जिन्होंने वर्त्तमान शिक्षा प्रणाली, परीक्षा-प्रणाली,
पाठ्यक्रम विधान आदि शिक्षाके सभी तत्त्वोंको अपने प्रयोगों से
प्रभावित किया है । वास्तव में ऐसे इने-गिने शिक्षाशास्त्रियोन
मुख्यतः सो, पैटी, हरबार्ट फोवेल, मौन्तेस्सोरी और हेलन
प्रधान हैं किन्तु इनकी शिक्षाको समझने के लिये उन
ॐ प्रवृत्तियों, आन्दोलनों और विचारोंका भी क्रमिक अध्ययन
आवश्यक है जिनसे इन नवीन प्रयोगोंको प्रेरणा मिली। इसलिये
इस ग्रन्थ में विशिष्ट शिक्षा-शास्त्रियों तथा उनके प्रयोगोंके विषय में
विस्तारसे और अन्य ऐतिहासिक प्रकरणोंको संक्षेपमें हमने समझानेका
प्रयत्न किया है।

2

मौन्तेस्सौरीने अपनी शिक्षा प्रणालीको वैज्ञानिक बताया है किन्तु उन्होंने
न तो कोई ऐसे प्रमाण दिए हैं और न विवरण दिए हैं जिनके आधारपर दूसरे
लोग भी उसकी वैज्ञानिकताका परीक्षण कर सकें। इस पद्धति में पूर्वाचार्यों की
कृतियों तथा अनुभवोंसे परिचित होने, कथा सुनने, नाटक या संवादका
आनन्द लेने तथा कलात्मक भावनाके विकासके लिये कोई स्थान नहीं ।
न इसमें काव्य है, न मनोरंजक खेल । नित्य नित्य एक ही प्रकारके यन्त्रोंसे
उलझना, कई गुल्लियोंको ठीक छेदोंमें भरना, लकड़ीके चौकोर टुकड़ोंको
नीचे ऊपर करके सजाना, रबड़की जाकट में बटन लगाना, आँखमें पट्टी बाँधकर
हल्का- भारी तौलना आदि क्रियाओंमें बालक लगा भले ही रहे किन्तु अनेक
वस्तुओं और कार्योंके प्रयोगसे जो. कुतूहलपूर्ण उत्साह होता है वह इसमें
किसी प्रकार संभव नहीं है। विभिन्न वातावरणोंसे आए हुए बालक भी जो
चुपचाप काम करते चलते हैं यह उनकी स्वाभाविक प्रकृति नहीं है । कक्षा में
गृदृष्टिसे निरन्तर ताकनेवाली अध्यापिकाके भयसे वे चुपचाप अपने कार्यमें
लगे रहते हैं क्योंकि उन्हें यह सन्तोष रहता है कि चुपचाप खेलनेपर घरमें
मार पड़ती थी, ढाँटे जाते थे, यहाँ वही खेल करनेके लिये यन्त्र दिए जाते हैं, '
इसलिये बालकोंका वह अस्वाभाविक मौन, विनयका द्योतक न समझकर दंड-
भयका परिणाम समझना चाहिए। मौन्तेस्सौरीने जो शिक्षा-यंत्र भी तैयार
किए हैं वे इतने मँहगे हैं कि भारतके बच्चों को यदि मौन्तेस्सौरी - प्रणालीसे
अनिवार्य शिक्षा दी जाय तो भारत सरकारकी वर्त्तमान वार्षिक आय दुगनी
हो जानेपर भी पूरी न पड़ेगी। इस प्रणाली में समय भी बहुत नष्ट होता है। जो
ज्ञान बालकको अन्य सरल उपायोंसे एक मासमें आ सकता है वह इस
प्रणालीसे एक वर्ष में प्राप्त होता है। यह केवल धनिकों के बच्चोंके चोचले हैं।
जो पैसा और समय दोनों अपने बालकोंके लिये बलिदान कर सकते हैं ।
मौन्तेस्सौरीने बालककी स्वतंत्रताको अधिक महत्त्व दिया अवश्य है किन्तु

3

अन्य क्रियाएँ
यहाँके बच्चे समय- समयपर अखिल भारतीय आकाशवाणी (औल इण्डिया
रेडियो) पर जाकर कुछ गाते-बजाते, कहते-सुनते हैं अन्यथा वे निम्नलिखित
सुब्यसनोंमें से किसी न किसीमें समय लगाते हैं—- फोटोग्राफी, ज्योतिष, मानचित्र,
का काम, एकत्रीकरण ( टिकट, सिक्के, चित्र आदि), भोजन बनाना,
स्काउटिंग आदि। इनके अतिरिक्त नाटक, वादविवाद, संगीत-गोष्ठी आदिका
भी आयोजन होता रहता है। बच्चोंके लिये आकाशवाणीपर जो कार्यक्रम
चलता है उसे सुननेके लिये रेडियो लगा हुआ है और चित्रप्रदर्शक यन्त्रके
साथ व्याख्यान आदिका प्रवन्ध भी होता रहता है । इनके साथ-साथ शारीरिक
व्यायाम और खेलकी भी विस्तृत व्यवस्था है ।
इस विद्यालय में प्रत्येक छात्रको विज्ञान और ललितकला सिखानेके लिये
भली प्रकार सुसज्जित प्रयोगशालाएँ हैं और यन्त्रशालाओं में काम करनेके लिये
भी प्रत्येक छात्रको सप्ताहमें कुछ घंटे जाना ही पड़ता है।