इस ग्रन्थ का सम्पादन और संग्रह कैसा हुआ हैं इसके सम्बन्ध में हमें कुछ कहना नही है, इसका
निर्णय करना विद्वान पाठकों का काम है। हम तो इतना ही कह सकते हैं कि हमने परिश्रम करने में कोई
कसर नहीं उठा रखी है। हरएक वनस्पति के सम्बन्ध में अच्छे से अच्छा वैज्ञानिक और अनुभूत विवेचन
जितना भी हमको उपलब्ध हो सका हमने इस ग्रन्थ में दे दिया है। हमने इस बात का भी पूरा खयाल
रक्खा है कि देशी चिकित्सा विज्ञान के विद्यार्थियों को यह ग्रन्थ उत्तम से उत्तम मटेरिया मेडिका और
वानस्पतिक विश्वकोष का काम दे सके। इस अन्थ में आयुर्वेदिक निघण्टुओं, यूनानी अदवियाओं और गव
र्नमेंट आफ इण्डिया के बानस्पतिक विभाग के द्वारा खोज की हुई प्राय तमाम वनस्पतियों, खनिज द्रव्यों
विष, उपविषों तथा मासवर्गं को छोड़कर और सब चीजों का पूरा विवेचन देने का प्रयत्न किया है। जाने
बूमे किसी भी चीज को छोड़ी नहीं गई है और अनजान में तो मनुष्य से भूल होने की पग-पग पर
सम्भावना रहती है, उसकी जिम्मेदारी ता हम ले ही कैसे सकते हैं। इस प्रकार करीब ढाई हजार वनस्प
तियों और दूसरी वस्तुओं का विवेचन इस ग्रन्थ में आ गया है। 
    कई स्थान ऐसे पड़ गये हैं जहाँ हमारे प्राचीन आयुर्वेदिक मत और आधुनिक रसायन शास्त्र
की कसौटी पर सिद्ध हुए मत में बिलकुल विराध पड़ गया है। जैसे शिलाजीत के सम्बन्ध में, ऐसे स्थानों
पर हमने दोनों मतों का यथाक्रम विशद विवेचन कर दिया है। दृष्टिदोष से दस पन्द्रह वनस्पतियों का विवे-
चन दो-दो बार छप गया है इसके लिए हम पाठकों से क्षमा चाहते हैं ।

2

चर्मरोगों में हल्दी एक बहुत उपयोगी वस्तु है। इन रोगों में इसको आंवले का साथ देना विशेष
उपयोगी होता है। हल्दी को मक्खन में मिला कर त्वचा पर लगाने से त्वचा मुलायम होती है और
बहुत से चर्मरोग नष्ट हो जाते हैं। इलदी के उबटन से देह का सौंदर्य भी निखर जाता है इसलिए विवाद
के समय हलदी का उबटन इस देश में शास्त्रसम्मत माना गया है। भणों के ऊपर हल्दी को पीठ कर
लगाने से प्रण का संकोचन होकर वह शीघ्र भर जाता हैं। इधर उधर से आकस्मिक गिर जाने से अथवा
और किसी दूसरी घटना से शरीर को भीतरी चोट पहुँचो हो, अथवा रक्त का जमाव हो गया हो तो
हल्दी को दानेदार शकर के साथ देने से रुधिर का जमाव बिखर जाता है और रक सचालन क्रिया दुरुस्त
हो जाती है। हल्दी का लेप चोट और मोच के ऊपर करने से लाभ पहुँचाता है ।
हल्दी में दीपन और प्रादी धर्म भी रहता है इसलिए दस्त, अतिसार, सग्रहणी, इत्यादि रोगों में भी
यह उपयोगी होती है। चकर आने की हालत में हलदी का लेप सिर पर करना चाहिए ।
  प्रसूतिकाल में तथा बच्चा जब तक छोटा रहे तब तक प्रसूता को हलदी देना उत्तम होता है क्योंकि
दूध की शुद्धि होती है और गर्भाशय को उत्तेजना मिलती है।

3

आयुर्वेद के मत से हीरे की चार जातियाँ होती हैं । १ ब्राह्मण, २ क्षत्रिय, ३ वैश्य और ४ शूद्र,
ब्राह्मण जाति का हीरा जो एकदम उज्ज्वल सफेद रंग का होता है रसायन कार्य में उत्तम होता है ।
"क्षत्रिय जाति का छोरा जिसमें सफेद वर्ण होते हुए भी किचित लाल झाँई होती है बुढ़ापा और व्याधि को
नष्ट करनेवाला होता है। वैश्य जाति का हीरा जिसमें कुछ पीली झॉई होती है धनदायक और शरीर को
दृढ़ करने वाला होता है और शूद्र जाति का होरा जिसमें किंचित् काली झाई होती है व्याधि नाशक और
अवस्था स्थापक होता है | इसी प्रकार पुरुष, स्त्री और नपुन्सक ये तीन जातिया हीरे की और बत-
लाई गई हैं । पुरुष जाति का हीरा उत्तम, गोल, रेखा तथा बिन्दु से रहित चमकदार और बड़े आकार
का होता है । रेखा और बिन्दु से सयुक्त और छः कोनेवाला होरा स्त्री जाति का होता है । त्रिकोण युक्त
और बढ़े आकार का हीरा नपुन्सक जाति का होता है । इनमें पुरुष जाति का हीरा पारे को बाँधने वाला
और श्रेष्ठ होता है। स्त्री जाति का हीरा कान्तिजनक और स्त्रियो को सुखकारक होता है और नपुन्सक जाति
का होरा वीर्य विहीन, सत्वशून्य और बेकार होता है ।