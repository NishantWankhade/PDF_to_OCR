बागभट्ट संस्कृत के उन महान कवियों में हैं जिन्हें युग का प्रतिनिधित्व
करने का श्रेय दिया जा सकता है। उनकी कृतियों में यदि श्लोक और कथा के
लालित्य का आकर्षण है तो दूसरी ओर वज्रमय कठोर शब्दों की टंकार
का विकर्षण भी है। ऐसी परिस्थिति में सांस्कृतिक सामग्री ढूँढ़ना
श्रम-साध्य कार्य है। बाग की कृतियाँ षष्ठ शताब्दी ईसवी का प्रतिनिधित्व
करती हैं जिनमें राजनैतिक, सामाजिक, आर्थिक और साहित्यिक क्षेत्रों में
नवीन प्रवृत्तियों का प्रादुर्भाव होता है। मेरे विचार से बाण की कृतियाँ
सांस्कृतिक इतिहास के पुनर्निमाण में महत्वपूर्ण भूमिका अदा कर सकती हैं।
मैंने अपने शोध-प्रबंध में इन्हीं नई प्रवृत्तियों को खोजने का प्रयास किया है
जिसमें बाण के तथ्यों को उद्घाटित किया गया है। बाग की कृतियों से तथ्यों
को निकालने के लिए शोध की 'निर्णयात्मक' प्रद्धति का प्रयोग किया गया है जिसमें
प्रस्तुत साक्ष्य को अन्य समकालीन साक्ष्यों की कसौटी पर कसा जाता है। विषयगत
समग्रता की दृष्टि से बाण की पूर्ववर्ती एवं परवर्ती साहित्यिक कृतियों एवं अभिलेखों
को सम्मिलित किया गया है। मेरा प्रयास है कि बाण की कृतियों से उनके समय
(षष्ठ शताब्दी ईसवी) की सम्पूर्ण सांस्कृतिक झलक स्पष्ट हो सके |...

कादम्बरी में जिन जनजातियों का उल्लेख मिलता है उनमें पुलिन्द,
निषाद, बहेलिया तथा शबरों की गणना की जा सकती है। बाण इनका
वर्णन गबर सेनापति के साथ करते हैं जिससे पता प्रतीत होता है कि ये
जंगली जातियाँ थीं। किन्तु विभिन्न व्यवस्थाकारों ने इनकी उत्पत्ति के
विषय में अपना-अपना अभिमत प्रकट किया है। पुलिन्द को वैश्य पुरुष और
शूद्र स्त्री से उत्पन्न संतान माना गया है। मनु के अनुसार इस प्रकार की
संतान वैश्य ही होती है। निषाद की उत्पत्ति बौधायन ने ब्राह्मण पुरुष और
शूद्र स्त्री से मानी है। गौतम के अनुसार निषादों की उत्पत्ति ब्राह्मण पुरुष
और वैश्य स्त्री से हुई। मनु भी निषाद का उल्लेख करते हैं और उसकी
आजीविका का साधन मछली पकड़ना निर्दिष्ट करते हैं। बौद्ध जातकों में ऐसे
नाधिकों या नेषाद/निषाद का उल्लेख मिलता है। बहेलियों का उल्लेख पाषिक
या व्याध के रूप में मिलता है। जिसके विषय में मान्यता है कि ये पक्षियों को
पकड़कर बेचने का काम करते थे अथवा मांस के लिए बकरियां चराते थे।
हर्षचरित में बाण अपने दो भाइयों चन्द्रसेन और मातृषेण को पारशव कहा है।

कतिपय अभिलेखों से भी शाक्त-सम्प्रदाय के उत्कर्ष का प्रमाण मिलता है।
नागाजुनी गुहा अभिलेख संख्या दो, छठीं शताब्दी ईस्वी का पूर्वार्ध में कात्यायनी की
मूर्ति के निर्माण तथा भवानी के लिए ग्रामदान का उल्लेख आता है। यह
प्रतीत होता है कि अभिलेख में एक ही देवी के लिए दो नामों का प्रयोग किया गया
है। इसी अभिलेख में देवी द्वारा महिषासुर के मस्तक पर नूपुर की ध्वनि से युक्त पैर
रखने का उल्लेख मिलता है। इसी प्रकार उत्तरगुप्त काल के कटरा भूमि दान पत्र
में देवी चामुंडा के मंदिर को तीन ग्राम दान देने का उल्लेख है। इस प्रकार
सम्पूर्ण रूप से कहा जा सकता है कि शाक्त धर्म में प्रधान रूप से दुर्गा के महिषासुर-
मर्दिनी रूप को विशेष मान्यता मिली थी जिसे शिव की रौद्र शक्ति के रूप में
जाना जाता था। प्रारंभ में संभवतः शाक्त-धर्म का प्रचार निम्न वर्ग एवं आदि-
वासियों में था किन्तु बाद में सामान्य जन के बीच भी प्रतिष्ठा प्राप्त हुई जैसा कि
अभिलेखों के विवरण से ज्ञात होता है।