सरकार रिज़र्व बैंक के द्वारा उपयुक्त मात्रा में पत्र-मुद्रा छापकर व्यापार और वाणिज्य को बढ़ाने में सहायता देती है। इस पत्र-मुद्रा की मात्रा आवश्यकतानुसार बढ़ा दी जाती है, परन्तु प्रत्येक पत्र-मुद्रा पर छपे हुए मूल्य के बदले सोना या चांदी द्वारा भुगतान करती है सरकार। इसका यह तात्पर्य नहीं समझना चाहिए कि जितने मूल्य की पत्र-मुद्रा सरकार छापती है, उतने मूल्य का सोना या चांदी उसके पास होगा। पत्र-मुद्रा के भुगतान का सरकार पर उत्तरदायित्व जनता में पत्र-मुद्रा पर विवाद उत्पन्न करने के लिए होता है और जितनी मात्रा में नोट छापी जाती है, उस मूल्य का केवल एक अंश सरकारी कोष में होना चाहिए।

सरकारी बैंकिंग का कार्य रिज़र्व बैंक सरकार का राजकोषोय प्रतिनिधि है। इसलिए केंद्रीय एवं प्रांतीय सरकार की राशि को यह अपने पास जमा रखता है तथा उनके द्वारा स्वीकृत दूसरी सरकारों की राशि भी जमा रखता है। यही नहीं, सरकार की आज्ञानुसार इस राशि को एक स्थान से दूसरे स्थान को स्थानांतरित करता है और उनके लेखे पर भुगतान का कार्य तथा विदेशी विनिमय का कार्य करता है। सरकारी राशि की जमा पर बैंक को ब्याज नहीं देना पड़ता है। आवश्यकता के समय सरकार के ट्रेज़री बिल का विक्रय करके सरकार के लिए ऋण का प्रबंध भी यही बैंक करता है। जब सरकार को अल्पकालीन ऋण ( केवल ३ महीने तक के लिए ) की आवश्यकता होती है तब वह रिज़र्व बैंक से ऋण लेती है।

ऋण १८ ५ मिलियन डॉलर का ४ प्रतिशत ब्याज की दर पर बोकारो में विद्युत संयंत्र के लिए लिया गया है। इसके अतिरिक्त १९५४-५५ में भारत को दो ऋण प्राप्त हुए। पहला ऋण टाटा कम्पनी द्वारा ट्राम्बे विद्युत योजना के लिए १६२ लाख डॉलर का था और दूसरा १ करोड़ डॉलर का उद्योगी सामग्री और विनियोग कॉर्पोरेशन के लिए था। भारत सरकार ने इन दोनों ऋणों के लिए जिम्मेदारी ली है क्योंकि ये व्यक्तिगत संस्थाओं द्वारा लिए गए हैं। १९५६ में ७ करोड़ ५० लाख डॉलर का एक ऋण १५ वर्ष की अवधि के लिए ३ प्रतिशत ब्याज की दर से ठाठा आयरन एंड स्टील कंपनी को प्राप्त हुआ। सन् १९५६ में बैंक ने अपने संबंधित अंतरराष्ट्रीय विनियोग को बढ़ावा देने के लिए एक अंतरराष्ट्रीय वित्त निगम की स्थापना की। इसकी पूंजी ७ करोड़ ८० लाख डॉलर है, जो ३१ सदस्य देशों द्वारा लगाई गई है। इस निगम द्वारा दिए गए ऋण के लिए सरकार को जमानत की आवश्यकता नहीं होती। यह आशा की जाती है कि यह निगम व्यक्तिगत पूंजी को भिन्न-भिन्न देशों के उत्पादक कार्यों में लगाने के लिए प्रोत्साहन देगा। विश्व बैंक द्वारा दिए गए ऋणों में सबसे बड़ी कठिनाई यह है कि ऋण की सारी मात्रा उसी कार्य पर व्यय की जानी चाहिए जिसके लिए बैंक ने दी है। इस नियम के कठोर पालन के कारण भारत ने पूरे स्वीकृत ऋणों का प्रयोग नहीं किया है। अप्रैल सन् १९५६ में विश्व बैंक के एक विशेषज्ञ दल भारत की प्रार्थना पर “द्वितीय योजना की आवश्यकताओं और कार्यक्रमों का निरीक्षण करने आया था। इस दल ने अनुकूल रिपोर्ट प्रस्तुत की है। अतः आशा की जाती है कि शीघ्र ही भारत को और ऋणों की स्वीकृति विश्व बैंक से प्राप्त हो सकेगी।









