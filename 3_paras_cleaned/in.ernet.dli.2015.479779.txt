अनादिकाल से मानव मनीषा दृश्यमान प्रपंच के मूलतत्व को जानने के
लिए व्यग्र रही है। मनुष्य की यह सहज जिज्ञासा दर्शनशास्त्र के जन्म का
कारण बनी। भारतीय दर्शन के सभी सम्प्रदाय ( चार्वाक को छोड़कर) चाहे
वह आस्तिक दर्शन हो अथवा नास्तिक, मनुष्य की इसी जिज्ञासा का प्रशमन
करने का प्रयास करते रहे है। आस्तिक दर्शनों में प्रस्थानत्रयी के आधाराश्म
पर विकसित होने वाले वेदान्त का स्थान सर्वोपरि है। वेदान्त में जगत् क्या
है ? जगत् से परे कोई तत्व है या नहीं, है तो उसका स्वरूप क्या है?
जगत् की सत्ता वास्तविक है अथवा नहीं, इत्यादि प्रश्नों पर सभी आचार्यों
ने अत्यन्त गहन विचार प्रस्तुत किया है। वेदान्त के प्रमुख पाँच सम्प्रदायों में
अद्वैत वेदान्त शीर्षस्थ है। विद्यार्थी जीवन से ही आचार्य शंकर के प्रति
सहज श्रद्धावनत होने के कारण विचारों को जानने की उत्कट अभिलाषा रही
है। इसी कारण मैंने स्नातक परीक्षा प्रथम श्रेणी में उत्तीर्ण करने के पश्चात्
स्नातकोत्तर अध्ययन के लिए दर्शनशास्त्र विषय को चुना। सत्र 1991-92 में
यू0जी0सी0 की जूनियर रिसर्च फेलोशिप परीक्षा उत्तीर्ण करने के पश्चात्
शोध कार्य के प्रति मेरी रूझान बढ़ गयी। इसी बीच मुझे वेदान्त के उद्भट
विद्वान एवं विभाग के वरिष्ठ उपाचार्य डॉ0 नरेन्द्र सिंह का सहज स्नेह
प्राप्त हुआ। जिसका प्रतिफल मुझे " अद्वैत वेदान्त में चैतन्य का
समीक्षात्मक अध्ययन" गूढ विषय पर शोध करने के अवसर के रूप में
प्राप्त हुआ। जीविका और शोध के अन्तर्द्वन्द्व में शोध कार्य पिछड़ता गया,
किन्तु शोध के प्रति मेरे समर्पण का परिणाम प्रस्तुत शोध प्रबन्ध है। जिसे


2

इन विभिन्नताओं के बावजूद जो साम्य है वह यह कि दोनों
चैतन्य हैं, दोनों कर्मफल की श्रृंखला से परे है। साक्षी पद जीव व
अविद्या सापेक्ष है। अविद्या के अभाव में जीव का जीवत्व संभव नहीं है
तथा परिदृश्यमान आभासक प्रतीतियों के अभाव में साक्षी व द्रष्टापद
निरर्थक प्रतीत होता है। ईश्वर की भी स्थिति कुछ इसी प्रकार है।
जबतक जीव माया में बंधा है तभी तक भ्रष्टा, पालक एवं संहारक के
रूप में ईश्वर भी सत्य है। ज्ञान प्राप्त होने पर ईश्वरत्व, जीवत्व साक्षीत्व
उसी प्रकार से मिथ्या सिद्व होता है जैसे रज्जुसर्प भ्रम में रज्जु का ज्ञान
होने पर मिथ्या सर्प समाप्त हो जाता है। इस प्रकार अन्ततः एक मात्र
विशुद्ध चैतन्य आत्मा या ब्रह्म की ही सत्ता सिद्ध होती है।

3

इस प्रकार हम देखते है कि 'चैतन्य तत्व' की जो धारा ऋग्वेद
शैल - शिखर से निस्सृत होती है वह विविध दर्शनों के अपने धरातल के
अनुरूप प्रवाहित होती हुई अन्ततः शंकर के ब्रह्म रूप महासागर के एकत्व
में अपनी समस्त विभिन्नताओं को समाहित करती हुई पूर्णता को प्राप्त
करती है। वहां नानात्व, वैविध्य की तात्विकता का उपशम हो जाता है और
"नेह नानास्ति किञ्चन" की सार्थकता मूर्तरूप ग्रहण कर लेती है।